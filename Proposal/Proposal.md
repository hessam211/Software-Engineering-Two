<h1 dir='rtl' align='right'>
پروپزال درس مهندسی نرم افزار ۲
</h1>
<h2 dir='rtl' align='right'>مقدمه</h2>

<p dir='rtl' align='right'>
امروزه با گسترش اینترنت خرید اینترنتی جزئی جدایی ناپذیر از زندگی مردم دنیا شده است و توسعه و ساخت سایت های اینترنتی خرید و فروش کالا از موضوعات مورد توجه و چالشی برنامه نویسان است. شاید وجود شرکت های بزرگی مانند آمازون علی بابا والمارت دیجی کالا و … این تصور را به وجود آورد که وجود این شرکت های غول پیکر امکان ورود به بازار خرید و فروش اینترنتی و رقابت با آنها را از بین برده اند اما باید گفت در دنیای کسب و کارهای اینترنتی هرکاری که با نوآوری و مدیریت صحیح همراه بوده به موفقیت رسیده است. از این رو موضوعی که تیم ما انتخاب کرده است توسعه ی سایت هوشمند خرید و فروش عینک و ساعت است.
</p>
<h2 dir='rtl' align='right'>شرح پروژه</h2>
<p dir='rtl' align='right'>
اساس سایتی که ما طراحی کرده ایم سایتی ست که در‌ آن اقلامی مانند ساعت و عینک به فروش می رسد. رویکردی که برای جذب مشتری و افزایش فروش خود در نظر گرفته ایم تحلیل داده های فروش و عرضه و تقاضا با استفاده از علوم داده است. تمرکز گروه ما بر روی این قسمت خواهد بود چرا که نتایج حاصل از این قسمت هست که به ما می گوید که چه کالایی را در چه زمانی به کدام مشتری نشان دهیم تا منجر به خرید شود.
</p>

<h2 dir='rtl' align='right'>سیستم های نرم افزاری مرتبط</h2>
<p dir='rtl' align='right'>
مهمترین سیستم نرم افزاری که به آن نیاز داریم پایگاه داده است که برای این پروژه از حداقل ۲ نوع آن استفاده خواهیم کرد: پایگاه داده ی رابطه ای(relational) برای پیاده سازی فرایند خرید و پایگاه داده ی غیر رابطه ای(non relational, NoSQL) برای تحلیل داده ها به کار خواهد رفت.</p>

<h2 dir='rtl' align='right'>توجیه اقتصادی پروژه</h2>
<p dir='rtl' align='right'>
مانند هر فروشگاه اینترنتی دیگر پروژه ی ما زمانی به سوددهی میرسد که از فروش اقلام موجود تمام هزینه های توسعه و نگهداری سایت و حقوق پرسنل پرداخت شود. شاید در ابتدای راه اندازی به دلیل بازدید کم کاربران و خرید کم به خاطر عدم اطمینان به سایت این اتفاق رخ ندهد و برای ادامه ی فعالیت سایت در این برهه زمانی نیاز به پشیتبان مالی باشد اما می توان با به کار گیری روش های صحیح دیجیتال مارکتینگ, ارائه ی خدمات پس از فروش مناسب و ایجاد اعتماد در کاربران میزان فروش را افزایش داد و به سوددهی مناسب رسید.
</p>
